<pre>

PERSBERICHT

Voor onmiddellijke publicatie

---------------------------------------------------------------------------

Maakt de iPad het traditionele schaakbord overbodig?

HEEMSTEDE, 28 november 2020 - Netflix-serie "The Queen's Gambit" is een
gigantisch succes en mag zich inmiddels de meest bekeken miniserie op Netflix
noemen. De miniserie over een jong schaaktalent heeft er zelfs toe geleid dat
er wereldwijd een run op schaakborden is ontstaan. Sinds enkele weken bestaat
ook de mogelijkheid om een smartphone of tablet om te toveren in een
schaakbord. Ondernemer Adrian McPhee ontwikkelde "Two Player Chess", een
symmetrisch digitaal schaakspel waarmee je altijd een schaakbord bij de hand
hebt.

Wanneer je een telefoon of tablet gebruikt als schaakbord, dan zorgt het 2D
beeldscherm ervoor dat de schaakstukken voor een van de spelers altijd
omgekeerd worden getoond. Dit maakt het vrijwel onmogelijk om met twee mensen
tegelijkertijd op een tablet of smartphone te schaken. Adrian McPhee, die zelf
graag schaakt, ontwikkelde daarom “Two Player Chess” een symmetrisch digitaal
schaakbord voor op de smartphone en tablet. Door het symmetrische design zien
spelers van Two Player Chess allebei hetzelfde bord, net als bij een
traditioneel schaakbord. Met behulp van Two Player Chess kan elke smartphone of
tablet worden omgetoverd tot een schaakbord, en heb je altijd een schaakbord
bij de hand.

Adrian kreeg het idee voor Two Player Chess enkele jaren geleden, toen hij
tijdens een vakantie op zoek ging naar een app waarmee hij zijn tablet kon
gebruiken als een schaakbord voor twee en hij erachter kwam dat dit nog niet
bestond. Tijdens de eerste Corona lockdown besloot hij werk van het idee te
maken, met de gedachte dat in deze tijd meer mensen behoefte hebben aan
gezelschapsspellen. De timing van de release van Two Player Chess in November
viel toevallig perfect samen met de release van de succesvolle Netflix-serie,
maar dit is puur toeval: "Vrienden en collega’s vroegen mij zelfs of ik inzicht
had in de release kalender van Netflix" aldus Adrian McPhee.

Of een dergelijk digitaal schaakspel het traditionele schaakbord helemaal
overbodig maakt valt nog maar te bezien. Vaststaat dat Two Player Chess een
alternatief kan zijn voor beginnende schakers die wel al een smartphone en
tablet in huis hebben en niet gelijk een heel schaakspel in huis willen halen.
Daarbij biedt de app bepaalde leermodules die ook de jongere generatie kan
leren spelen.  Voor gevorderde spelers is Two Player Chess een mooie aanvulling
op het traditionele schaakbord, omdat je hiermee altijd met iedereen kan
spelen. Two Player Chess is gratis te downloaden via de Apple App Store en de
Google Play Store. De links naar de applicatie zijn ook te vinden via
twoplayerchess.com. 

---------------------------------------------------------------------------

Noot voor de redactie: voor meer informatie kunt u contact opnemen met 
Adrian McPhee: 06-11282593 of adrian@twoplayerchess.com
</pre>

<a href="https://twoplayerchess.com">https://twoplayerchess.com</a>
